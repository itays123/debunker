1. דמוקרטיה היא צורת ממשל שבה הכוח מוחזק בסופו של דבר על ידי העם. במערכת דמוקרטית, דעת הרוב נלקחת בחשבון בעת קבלת החלטות חשובות, וגם זכויות המיעוט מוגנות. הדבר מושג באמצעות איזונים ובלמים, כמו גם באמצעות קיומם של מוסדות כמו בית המשפט העליון ושומרי הסף, המבטיחים כי לאף אדם או קבוצה לא יהיה יותר מדי כוח.
2. 
  1.1 המושג "שלטון העם" נמצא בלב הדמוקרטיה. המשמעות היא שהסמכות לקבל החלטות בסופו של דבר נתונה בידי האזרחים, החופשיים לבחור את נציגיהם ולהשתתף בהליך הדמוקרטי. לאזרחים, באמצעות נציגיהם, יש יכולת להשפיע על מדיניות השלטון, ולהחליפו אם אינו מספק אותם.
  
  1.2 רעיון הכרעת הרוב חשוב במערכת דמוקרטית, אך חשוב גם להבטיח שקולם של המיעוטים יישמע וזכויותיהם יישמרו. מצב שבו הרוב מנצל את כוחו על מנת למנוע מהמיעוט להפוך לרוב בעתיד מכונה "עריצות הרוב".
  
  1.3 איזונים ובלמים חשובים במערכת דמוקרטית כדי למנוע מזרוע אחת של השלטון להפוך לחזקה מדי. הרשות המחוקקת, המבצעת והשופטת של הממשלה נועדו לשמור זו על זו באיזון כוחה.
  
  1.4 במרבית השיטות הדמוקרטיות, אחת הדרכים למנוע את עריצות הרוב היא בעזרת הענקת סמכות לבית המשפט העליון לפסול חוקים המנוגדים לחוקה או פוגעים בזכויות הפרט והמיעוט. מושג זה מכונה "דמוקרטיה ליברלית". דמוקטריה בה אין מחסומים על כוחו של הרוב, כונתה ע"י מנחם בגין ז"ל "דמוקטריה מזויפת שתוכנה הממשי - עריצות".
  
  1.5 האיזון בין הרצון של הרוב לממש את מדיניותו, לבין שמירה על חירויות הפרט, הוא איזון עדין מאוד.
  
2. זכויות האדם (נקראים גם זכויות הפרט) הן זכויות יסוד שכל אדם זכאי להן, ללא הבדל גזע, מין, דת או כל מאפיין אחר. זכויות אלה מוגנות בחברות דמוקרטיות, והן מקיפות היבטים שונים של הקיום האנושי. בשיטה הדומקרטית, נוקטים מספר אמצעים על מנת להבטיח את השמירה על זכויות האדם של האזרחים: בחלק מהמדינות, הדבר מתבצע באמצעות חוקה שקשה או לא ניתן לשנותה, ובמדינות נוספות הדבר מתבצע באמצעות מתן סמכות לבית המשפט העליון לפסול חקיקה של הרשתות המחוקקת או פעולה של הרשות המבצעת מטעמי פגיעה בזכויות אדם.
3. 
  2.1 הזכות לכבוד היא היבט חשוב של זכויות האדם. משמעות הדבר היא שלכל אדם יש את הזכות לקבל יחס של כבוד ולספק את צרכיו הבסיסיים. מהזכות לכבוד נגזרות גם הזכות לפרטיות והזכות לשם טוב.
  
  2.2 חירות היא גם זכות אנושית בסיסית. זה כולל, בין היתר, את חופש הביטוי, הדת, המצפון, ההתכנסות והעיתונות. חירות מוגבלת באי-פגיעה בזכויותיהם של אנשים אחרים.
  
  2.3 הזכות להליך הוגן חיונית בחברות דמוקרטיות. משמעות הדבר היא שלכל אדם הזכות להליך הוגן ולהישפט על ידי בית משפט ללא משוא פנים. הזכות להליך הוגן מכילה גם את חזקת החפות - אדם חף מפשע עד שהוכחה אשמתו.
  
  2.4 הזכות לחיים, לחירות ולשלמות הגוף מוגנת גם במערכות דמוקרטיות. משמעות הדבר היא שלכל אדם יש את הזכות לחיות ללא חשש מאלימות או פגיעה.
  
  2.5 שוויון הוא היבט חשוב נוסף של זכויות האדם. משמעות הדבר היא שלכל אדם יש את הזכות לקבל יחס שווה בפני החוק ולקבל הזדמנויות שוות ללא קשר לרקע שלו.
  
  2.6 הזכות לקניין מוגנת גם בחברות דמוקרטיות. משמעות הדבר היא שלכל אדם יש את הזכות להחזיק ברכוש ולהשתמש בו כראות עיניו. הזכות לקניין מתייחסת הן לקניין פיזי (בתים, מכוניות, טלפונים ניידים וכו') והן לקניין רוחני (מניות, יצירות ספרותיות, אמנות וכו').
  
 3. שיטות ממשל במדינות שונות בעולם.
 4. 
  3.1 ארצות הברית. בארצות הברית מונהגת שיטה נשיאותית. בניגוד לשיטה פרלמנטרית, בה הקואליציה שולטת גם ברשות המחוקקת וגם ברשות המבצעת, בשיטה נשיאותית לא מובטח שלנשיא יהיה רוב בפרלמנט - דבר המחזק את הפרדת הרשויות. בנוסף, בארצות הברית יש חוקה נוקשה שקשה מאוד לשנותה, ולבית המשפט יש סמכות לבקר חוקים הפוגעים בחוקה או בזכויות אדם. אמצעים אלה בולמים את כוחו של הרוב בארצות הברית, למרות שביכולתו למנות שופטים.
  
  3.2 קנדה. בקנדה מונהגת שיטה פרלמנטרית, בה הקואליציה שולטת גם בממשלה וגם בפרלמנט. בקנדה, אמצעים המגבילים את כוחו של הרוב הם חוקה נוקשה שקשה לשנותה, וכן גם סמכות לבית המשפט לבקר חוקים הפוגעים בחוקה ובזכויות אדם. למרות שבכוח הרוב למנות שופטים, אמצעים אלה מגבילים את כוחו.
  
  3.3 גרמניה. בדומה לקנדה, בגרמניה מונהגים אותם אמצעים על מנת להגביל את כוחו של הרוב. בנוסף, גרמניה כפופה לפסיקותיהם של בתי משפט בינלאומיים, דבר המהווה הגבלה נוספת על כוחו של הרוב.
  
    3.4 בריטניה. בבריטניה, בה מונהגת שיטה פרלמנטרית, לבית המשפט אין זכות לפסול חוקים, אבל יש לו זכות לפרשם בניגוד לטקסט על מנת להגן על זכויות. בנוסף, גם בבריטניה כפופים לדין הבינלאומי. לכן, למרות שבבריטניה אין עילת סבירות ואין לבית המשפט סמכות לפסול חוקים, עדיין קיימות הגבלות על כוחו של הרוב.
    
      3.5 הונגריה. בשנת 2010, מפלגתו של ויקטור אורבן זכתה ברוב גדול בפרלמנט ההונגרי, ובאמצעות רוב זה נערכו שינויים בחוקה ההונגרית, בתקשורת ובמערכת המשפט. כיום, בהונגריה המגבלות על כוחו של הרוב רופפות מאוד עד לא קיימות - לטובה ולרעה. בין השינויים האלה, התבצעו שינויים במפת מחוזות הבחירה כך שייטיבו עם מפלגת השלטון, דבר המקשה על המיעוט להפוך לרוב.
      
      3.6 ישראל. בישראל, בית המשפט העליון הוא המחסום היחיד כנגד כוחו של הרוב. יש הטוענים שבית המשפט לקח לעצמו סמכויות לא-לו, והיה "אקטיבי" מדי כנגד החלטות הרוב.
      
4. בית המשפט העליון בישראל
5. 
  4.1 האם השופטים ממנים את עצמם? לא בדיוק. בשנת 2008, חבר הכנסת גדעון סער יזם תיקון לחוק ומשמעותו היא שגן לנציגי הקואליציה וגם לשופטים יש בפועל זכות וטו בועדה, ולא ניתן למנות שופטים בלי הסכמה של נציגי הקואליציה. בשנים האחרונות, הרכב השופטים מגוון הרבה יותר מכפי שהיה, והמגמה היא הגדלת הגיוון.
  
  4.2 בעבר, העסקת בני משפחה של שופטים במערכת המשפט הייתה נפוצה מאוד, עד שבתחילת שנות האלפיים שונו הנהלים. כיום, קשה מאוד לבני משפחה של שופטים להתמנות, ולא מדובר בשיטת "חבר מביא חבר". בעיה זו כבר תוקנה!
  
    4.3 במדינות בהם הרוב ממנה שופטים, ישנן הגבלות נוספות על כוחו של הרוב, שלא קיימות בישראל, כמו חוקה. ההצעה שהרוב ימנה שופטים בישראל, משמעותה מחיקת ההגבלה היחידה על כוחו של הרוב בישראל. אם נרצה שהרוב ימנה שופטים, כדאי לחשוב על שיטות אחרות להגבלת כוחו.
    
    4.4 חוק יסוד: כבוד האדם וחירותו לא עבר במחטף. החוק עבר בקריאה שנייה ברוב של 75 תומכים ו0 מתנגדים, ובקריאה שלישית ברוב של 67 תומכים ו-9 מתנגדים. החוק עבר בשנת 1992 בתמיכת סיעת הליכוד. הייתה ביקורת שיפוטית ע"י בית המשפט גם לפני חקיקת החוק. משמעות חוק יסוד: כבוד האדם וחירותו היא שאסור לחוקק חוקים הפוגעים בזכויות אדם. כאן נשאלת השאלה - מי קובע האם חוק שחוקק בכנסת פוגע בזכויות אדם? השאלה הוצגה לראשונה בערעור שהגיע לבית המשפט העליון בעניין סתירה בין חוק שחוקקה הכנסת לזכות הקניין. בפסיקת "בנק המזרחי", קבע בית המשפט העליון כי הקביעה האם חוק פוגע בזכויות אדם נמצאת בסמכותו. זוהי היווסדות הביקורת השיפוטית על חוקים.
    
    4.5 בית המשפט העליון בישראל מעולם לא פסל חוק יסוד. בית המשפט העליון דן בתוקף של "חוק יסוד: הלאום" ודחה עתירות לפסול אותו. מניעה של בתי המשפט מלפסול חוקי יסוד, מבלי לקבוע מה ניתן לחוקק כחוק יסוד, תעצור בפועל את הביקורת השיפוטית: כל חוק שהכנסת תרצה להימנע מביקורת שיפוטית עליו, היא תוכל לחוקק כחוק יסוד. מסיבה זו, הנושא של פסילת חוקי יסוד הוא נושא מורכב.
    
    4.6 זכויות האדם לכבוד, חירות, שוויון, פרטיות וקניין, ערכים המופיעים במגילת העצמאות שלנו - אינם ערכים "גלובליסטיים", ובית המשפט אינו דוגל בערכים גלובליסטיים.
    
    4.7 באופן יחסי, בית המשפט העליון בישראל אינו אקטיסיבטי. בקנדה, בריטניה וארה"ב בית המשפט העליון התערב בהחלטות המחוקק יותר פעמים בממוצע מבישראל.
    
    4.8 בית המשפט העליון בישראל פסק פעמים רבות לטובת הימין: הוא דחה עתירות נגד נוהל "הסיכול הממוקד" ונגד בניית "גדר ההפרדה", והוא דוחה עתירות בנוגע לאיטום והריסת בתי מחבלים. בית המשפט העליון דחה את כל העתירות בנוגע לחוקיות ההתיישבויות ביהודה ושומרון, ואף פסק נגד הממשלה והכנסת וקבע שהפיצוי למפוני ההתנתקות היה נמוך מדי.
    
    4.9 בית המשפט העליון קבע פה אחד שבנימין נתניהו יכול להקים ממשלה חרף כתבי האישום שהוגשו נגדו.
    
    4.10 בית המשפט העליון מגן מפני עריצות הרוב בכל הצדדים: בכפר ורדים, למשל, הוא חייב הקמת מקווה לטובת התושבים הדתיים למרות התנגדות הרוב החילוני בכפר.
    
    4.11 במערכת בתי המשפט היום יש בעיה קשה של עומס, ומספר השופטים קטן מאוד ביחס למספר התושבים, דבר הגורר גרירה של הדין. מסיבה זו, חשוב להגדיל את מספר השופטים.
    
    4.12 ללא חוקה או מגילת זכויות המגבילה את כוחו של הרוב, "פסקת התגברות" ברוב של 61 חברי כנסת המובטח לכל קואליציה תסיר את המגבלה היחידה על כוחו. עם זאת, יש הטוענים שפסקת התגברות חיונית לאיזונים והבלמים בין הרשויות, וניתן לחוקק פסקת התגברות ברוב משמעותי של יותר מ61 חברי כנסת, כל עוד נוסיף מגבלות על כוחו של הרוב.
 


  
